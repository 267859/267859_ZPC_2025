---
date: 2025-09-22T18:35:02+02:00
# description: ""
featured_image: "/images/karton.jpg"
lastmod: 2025-09-22
showTableOfContents: false
# tags: ["",]
title: "Mini projekt 2 - Stojan pod monitor"
type: "post"
---
<!--more-->
Druhý projekt bol zameraný na technológiu laserového rezania, pričom úlohou bolo vytvoriť výrobok z kartónu, ktorý bude držať pokope bez použitia lepidla a bude obsahovať aspoň jeden zámok. Mojím nápadom bol stojan pod monitor.

Na začiatku som si stanovil základné požiadavky:

Tuhosť – stojan musí bez problémov udržať aj ťažší monitor,

Funkčnosť – mal by poskytovať aj ďalší úložný priestor,

Dizajn – výrobok by mal pôsobiť esteticky a moderne.

Po chvíli premýšľania som dospel k predbežnému návrhu: oblý podstavec, ktorý je na jednej strane rozšírený o organizér na drobnosti, gadgety a perá. Potrebnú thuosť som zaistil podporami.

{{< myimg src="/267859_ZPC_2025/images/karton_navrh.png" width="500" alt="" >}}

Následne som vytvoril 3D model v programe Autodesk Inventor. Z neho som exportoval obrysy dielov a rozložil ich do formátu .svg tak, aby vzniklo čo najmenej odpadu. Súbor som potom vyrezal pomocou laserovej rezačky a pridal som aj trochu gravírovania – malý motivačný nápis nikdy nezaškodí.
{{< myimg src="/267859_ZPC_2025/images/karton_svg.png" width="500" alt="" >}}
Po vyrezaní nasledovala finálna montáž, ktorá však neprebiehala úplne podľa predstáv – o tom však neskôr.
| ![Karton Rez](/267859_ZPC_2025/images/karton_rez.png) | ![Karton Rozpad](/267859_ZPC_2025/images/karton_rozpad.jpg) |
|--------------------------------------------------------|------------------------------------------------------------|


Tu je finálny produkt:
| ![Karton Rez](/267859_ZPC_2025/images/karton.jpg) | ![Karton Rozpad](/267859_ZPC_2025/images/karton_zprava.jpg) |
|--------------------------------------------------------|------------------------------------------------------------|
| ![Karton Rez](/267859_ZPC_2025/images/karton_zlava.jpg) | ![Karton Rozpad](/267859_ZPC_2025/images/karton_grav.jpg) |
|--------------------------------------------------------|------------------------------------------------------------|

Hodnotenie splnenia požiadaviek: 2,5/3
Stojan je dostatočne pevný a bez problémov udrží monitor. Organizér sa vydaril, je praktický a funkčný. Menšie nedostatky sa objavili v oblasti dizajnu – ohýbaný kartón, ktorý zakrýva vnútro stojana, sa trochu pokrčil, čo nepôsobí esteticky, a zámky sa počas montáže mierne poškodili, takže nedržia úplne perfektne. Napriek tomu stojan svoj účel spĺňa naplno.
{{< myimg src="/267859_ZPC_2025/images/karton_prob.jpg" width="500" alt="" >}}